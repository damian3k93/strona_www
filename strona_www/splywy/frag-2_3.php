<h1>Spływy weekendowe</h1>
W ostatnim czasie znacznie wzrosła popularność wypoczynku weekendowego.
Letni wypoczynek na Mazurach (szczególnie na Krutyni) przybiera w coraz większym stopniu charakter typowo weekendowy.
Powoduje to narastające trudności z rezerwacją koniecznych usług i noclegów na okres weekendu.
Z tego też powodu każda rezerwacja na okres weekendu, wiąże się z koniecznością dokonywania wpłat zaliczek, potwierdzających dokonanie rezerwacji.

To wszystko w połączeniu z kapryśną i zmienną pogodą, decyduje, że coraz trudniej jest opracować i przedstawić wyprzedzającą ofertę spływów z kompleksową organizacją, dotyczącą tylko okresu weekendu. W tej sytuacji, naszym wyjściem naprzeciw, jest propozycja weekendowych spływów kajakowych, zorganizowanych tak, by uwzględnić w jak największym stopniu potrzeby, życzenia i oczekiwania uczestników, w oparciu o aktualnie dostępne noclegi.

Spływy weekendowe zorganizowane w taki sposób, to propozycja skierowana zarówno do osób indywidualnych i rodzin z dziećmi, jak również  do grup zorganizowanych i niezorganizowanych.
Spływ weekendowy tak zorganizowany może być ofertą kompleksową (z wyżywieniem, noclegami, transportem itd.) lub tylko pomocą w takiej organizacji.
O wszystkim, w każdym przypadku, decydujecie WY SAMI !
Jaki jest koszt spływu weekendowego zorganizowanego indywidualnie
Koszt takiego spływu praktycznie w niczym nie różni się od ceny tzw. spływu
zorganizowanego w tradycyjnym znaczeniu.
W wielu przypadkach jest nawet niższy, gdyż o zakresie, ilości i standardzie poszczególnych elementów zawsze decyduje ZAMAWIAJĄCY, czyli każdy z Was (np. o terminie, szlaku, trasie, ilości i długości etapów, rodzaju noclegów i wyżywienia, transporcie bagaży i uczestników itp.).
Ostateczny koszt takiego spływu możemy podać dopiero po ustaleniu i dokonaniu wyceny wszystkich jego elementów, ze względu na jego indywidualny charakter.
