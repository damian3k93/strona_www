<h1>Odcinek Krutyń - Nowy Most</h1>
Stanowi trasę popularnego, lekko wydłużonego, spływu jednodniowego.
Spływ jednodniowy zwany jest często kilkugodzinnym, ponieważ trwają zwykle do kilku godzin. Tylko w niektórych przypadkach do kilkunastu, ale wówczas najczęściej jest to podyktowane decyzją uczestników. Nie ograniczamy czasu trwania spływu. Jedynym ograniczeniem są godziny zamknięcia wypożyczalni - późne godziny popołudniowe. W praktyce o czasie trwania spływu decydują sami uczestnicy, wzywając  telefonicznie transport powrotny po jego zakończeniu.

Odcinek z Krutyni do Nowego Mostu jest oczywiście typową trasą do organizacji kilkugodzinnych spływów jednodniowych (lekko wydłużonych). Na tej trasie organizujemy również weekendowe spływy kajakowe ( np. z noclegiem w Krutyni lub Ukcie ). Ze względu na urok i bezpieczeństwo tej trasy organizujemy tu też spływy kajakowe dla szkół i kajakowe spływy integracyjne dla firm.
Trasa Krutyń – Nowy Most stanowi też część wielodniowego spływu kajakowego szlakiem Krutyni.
Krótka charakterystyka trasy
Trasa Krutyń - Nowy Most liczy sobie około 22 km i jest "przedłużeniem" popularnej trasy Krutyń - Ukta.
Jest to typowo rzeczna trasa o zmiennym krajobrazie - zawiera w sobie część puszczańską, łąkową i również bagienną.
Krutynia na tym odcinku wykazuje zmienny charakter nizinnej rzeki o różnej głębokości - od wypłyceń w górnej części  i głębokości około 0,5 m na odcinku Krutyń - Rosocha, do 7 m głębokości poniżej Ukty.

<h2>Stopień trudności trasy</h2>
Trasa bezpieczna, pomimo większej głębokości poniżej miejscowości Ukta (miejscami nawet około 7 m).
Polecana i preferowana przez kajakarzy, dla których odcinek i trasa Krutyń - Ukta to "trochę" za mało.  
