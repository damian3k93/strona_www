<h1>Odcinek Krutyń - Ukta</h1>
<h2>Stanowi trasę popularnego spływu jednodniowego.</h2>
Spływ jednodniowy zwany jest często kilkugodzinnym, gdyż czas jego trwania ogranicza się zwykle do kilku godzin, a tylko w nielicznych przypadkach (podyktowanych najczęściej wolą uczestników spływu) do kilkunastu godzin.
Nie ograniczamy czasu trwania spływów. Jedynym ograniczeniem w tym zakresie jest moment zamknięcia wypożyczalni w godzinach późno popołudniowych. Godziny otwarcia są zależne od pory roku, czyli długości dnia.
Uwzględniając to jedyne ograniczenie, w praktyce o czasie spływu decydują sami uczestnicy, zgłaszając telefonicznie do bazy Wodniaka moment jego zakończenia i wzywając transport powrotny.
Odcinek Krutyń - Ukta jest oczywiście nie tylko trasą kilkugodzinnych spływów jednodniowych, ale również jednym z etapów wielodniowego spływu kajakowego szlakiem Krutyni. Na tej trasie organizujemy także weekendowe spływy kajakowe, bardzo często spływy dla grup szkolnych oraz spływy integracyjne dla firm.
<h2>Krótka charakterystyka trasy</h2>
Trasa Krutyń – Ukta jest trasą typowo rzeczną i chyba najbardziej uczęszczaną trasą na Krutyni.
Trasa Krutyń - Ukta liczy sobie 13 lub 15 km (przy starcie z rezerwatu) i jest bardzo ładna, płytka i bezpieczna (połowa odcinka to głębokość około 0,5 m).
Ze względu na to, że nie wyznaczamy limitów czasowych na pokonanie tras spływów jednodniowych ( tak jak i na wszelkich innych ), każdy uczestnik płynie własnym, dowolnym tempem, a zakończenie spływu odbywa się praktycznie indywidualnie - "na telefon".

<h2>Stopień trudności trasy</h2>
Trasa Krutyń - Ukta "uzbrojona" o rozlokowane wzdłuż trasy bary dla kajakarzy, nie wymaga jakichkolwiek przygotowań "kulinarnych" i decyzję o udziale w spływie można podjąć wręcz z marszu. Dzięki temu stanowi wręcz idealną trasę na kilkugodzinny spływ kajakowy dla rodzin z dziećmi oraz grup szkolnych i firmowych.
Trasa ta jest bardzo popularna wśród początkujących i mało doświadczonych kajakarzy.
