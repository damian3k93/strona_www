<h1>Szlak rzeki Sapiny</h1> to przepiękny szlak kajakowy "Krainy Tysiąca Jezior" na weekendowe kajakowe rodzinne wypady.
Spływ szlakiem Sapiny dostarcza wielu estetycznych wrażeń.
Spływ Sapiną jest zróżnicowany i urozmaicony pod względem krajobrazowym i przebiega w połowie zalesionymi rzekami i w połowie jeziorami. Na trasie, zróżnicowany krajobraz oraz zabytkowe obiekty techniczne, jak ruiny wiaduktu kolejowego w Grądach Kruklaneckich, śluza Przerwanki i zabytkowa drewniana rybaczówka. Obiekty te stanowią dodatkową atrakcję, obok wspaniałej przyrody i krajobrazu.
Krótka charakterystyka spływu szlakiem rzeki Sapiny
Spływ szlakiem Sapiny, to około 35 km spływu zalesionymi rzekami i jeziorami.
Spływ Sapiną najczęściej rozpoczynamy w miejscowości Kruklin i jeziorze Kruklin, a kończymy w Ogonkach lub po pokonaniu jeziora Mamry - w Węgorzewie.
Spływ Sapiną można rozłożyć na 2 etapy z zachowaniem relaksowego tempa.
Na miejsca noclegów można wybrać pola namiotowe lub (niestety niezbyt liczne) ośrodki i pensjonaty.
W sytuacji, kiedy nie mamy dokonanych rezerwacji noclegów, musimy zabrać ze sobą koniecznie namioty i korzystać z nich, gdyby nie udało się "z marszu" znaleźć wolnych miejsc noclegowych.
Stopień trudności spływu Sapiną
Spływ szlakiem Sapiny jest raczej łatwy, a jego główną uciążliwością mogą być wysokie fale na jeziorze Mamry lub Święcajty i dwie przenoski  kajaków, ale te ostatnie są stosunkowo łatwe.
Spływ Sapiną jest też spływem bezpiecznym, nawet na rodzinne spływy kajakowe, ale pod warunkiem zachowania podstawowych zasad pływania po jeziorach.
