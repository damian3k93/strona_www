<h1>Trasa Krutyń – młyn wodny w Zielonym Lasku</h1>
 Jest częścią bardzo popularnej i uczęszczanej trasy Krutyń - Ukta Na tej trasie organizujemy jednodniowe spływy kajakowe.
Spływy jednodniowe zwane są często kilkugodzinnymi, ponieważ trwają zwykle do kilku godzin. Tylko w niektórych przypadkach do kilkunastu, ale wówczas najczęściej jest to podyktowane decyzją uczestników. Nie ograniczamy czasu trwania spływu. Jedynym ograniczeniem są godziny zamknięcia wypożyczalni - późne godziny popołudniowe. W praktyce o czasie trwania spływu decydują sami uczestnicy, wzywając  telefonicznie transport powrotny po jego zakończeniu.

Na odcinku z Krutyni do młyna, oprócz kilkugodzinnych spływów jednodniowych, często też organizowane są spływy dla grup szkolnych oraz kajakowe spływy integracyjne dla firm.
Trasa Krutyń – młyn w Zielonym Lasku jest też jednym z etapów wielodniowego spływu kajakowego szlakiem Krutyni.
Krótka charakterystyka trasy
Trasa z Krutyni do młyna jest trasą typowo rzeczną i stosunkowo krótką (około 1 godziny wolnego spływu + postoje), bardzo ładną i płytką.
Wybierana jest często na spływy popołudniowe lub spływy w dniu przyjazdu, jeśli przyjazd nastąpił dość późno i nie starcza już czasu na dłuższy spływ.

<h2>Stopień trudności trasy</h2>
Trasa bardzo ładna, płytka (0,5 m głębokości) i bezpieczna, o piaszczystym dnie.
Polecana dla początkujących kajakarzy, rodzin z malutkimi dziećmi i osób starszych, dla których dłuższy spływ byłby już zbyt męczący albo dla osób, które chcą popłynąć kawałek późnym popołudniem - trochę na zasadzie  "rzutu na taśmę". 
