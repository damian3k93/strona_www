<h1>Spływy dla grup szkolnych i studentów</h1> Spływy kajakowe i turystyka kajakowa poprzez atrakcyjność formy aktywnego wypoczynku przyczyniają się do ugruntowania w młodzieży  przekonania o niezaprzeczalnym pięknie naszej rodzimej przyrody.
Spływy kajakowe dla szkół i studentów ukazują atrakcyjność turystyki kajakowej i promują tym samym wśród młodzieży aktywny wypoczynek na łonie przyrody.
Odpowiednio zorganizowany i przeprowadzony spływ kajakowy propaguje właściwe zachowania na łonie przyrody, uczy uznania i poszanowania dla jej praw.
Nasze doświadczenia przy organizacji spływów dla grup szkolnych
Szkolne spływy kajakowe to wyjątkowo atrakcyjna forma kontaktu młodzieży z przyrodą
Spływy dla grup młodzieżowych organizujemy od wielu lat i do rzadkości należą przypadki, by taki spływ nie trafił w gusta uczestników. Oczywiście zdarzało się to czasem, ale były to pojedyncze przypadki i zwykle dotyczyły pojedynczych osób i to najczęściej na spływach przy złej pogodzie.
Zwykle najczęstszą jednak reakcją jest niedosyt i chęć dalszego kontynuowania spływu w momencie zakończenia. W taki sposób reagują również uczestnicy biorący po raz pierwszy udział w spływie kajakowym i często po raz pierwszy siedzący w kajaku. 
Niecodzienny kontakt ze specyficzną przyrodą szlaku i wyzwanie, jakim jest konieczność wykazania  samodzielności w radzeniu sobie z rzeką i kajakiem, przemawia do każdego z nich i wywołuje bardzo pozytywne doznania, mimo zwykle występujących (a może właśnie dlatego) początkowych kłopotów z opanowaniem sztuki wiosłowania, sterowania i pokonywania przeszkód.
Spływ kajakowy to stanowczo jeden z lepszych pomysłów na szkolny wypad i jedna z atrakcyjniejszych propozycji w punkcie programu każdej wycieczki.
