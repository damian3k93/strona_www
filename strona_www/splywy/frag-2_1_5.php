<h1>Odcinek z Ukty do Iznoty</h1>
Jest wręcz idealny do organizacji, między innymi jednodniowych spływów kajakowych. 
Spływy jednodniowe zwane są często kilkugodzinnymi, ponieważ trwają zwykle do kilku godzin. Tylko w niektórych przypadkach do kilkunastu, ale wówczas najczęściej jest to podyktowane decyzją uczestników. Nie ograniczamy czasu trwania spływu. Jedynym ograniczeniem są godziny zamknięcia wypożyczalni - późne godziny popołudniowe. W praktyce o czasie trwania spływu decydują sami uczestnicy, wzywając  telefonicznie transport powrotny po jego zakończeniu.
Trasa Ukta - Iznota jest również częścią  wielodniowego szlaku Krutyni . Oprócz kilkugodzinnych spływów jednodniowych i spływów kilkudniowych, odcinek ten jest też miejscem organizacji spływów weekendowych (z noclegami w Nowym Moście ),  spływów dla grup szkolnych  i  spływów integracyjnych dla firm.
Krótka charakterystyka trasy
Trasa Ukta - Iznota jest trasą o zwyczajowej długości (około 15 km) i charakterze rzeczno-jeziorowym.
Przebiega przez teren rezerwatu Krutynia Dolna i rezerwatu Pierwos.
Trasa Ukta - Iznota jest trasa ładną i bezpieczną, mimo iż przebiega po części wśród bagien, a po części przez jeziora.

<h2>Stopień trudności trasy</h2>
Ze względu na jej urok, a szczególnie na jej bezpieczny charakter, może nią płynąć praktycznie każdy, pod warunkiem, że zachowa ostrożność (szczególnie w wietrzne dni) przy przepływaniu przez płycizny delty Krutyni na jej ujściu do Jeziora Gardyńskiego. 
