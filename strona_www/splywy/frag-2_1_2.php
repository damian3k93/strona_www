<h1>Trasa Krutyń – Rosocha</h1>
 Jest skróconą wersją i częścią popularnej trasy zwyczajowej Krutyń - Ukta. Na tej trasie organizujemy jednodniowe spływy kajakowe.
Spływy jednodniowe zwane są często kilkugodzinnymi, ponieważ trwają zwykle do kilku godzin. Tylko w niektórych przypadkach do kilkunastu, ale wówczas najczęściej jest to podyktowane decyzją uczestników. Nie ograniczamy czasu trwania spływu. Jedynym ograniczeniem są godziny zamknięcia wypożyczalni - późne godziny popołudniowe. W praktyce o czasie trwania spływu decydują sami uczestnicy, wzywając  telefonicznie transport powrotny po jego zakończeniu.

Oprócz kilkugodzinnych spływów jednodniowych często też organizowane są tu spływy dla grup szkolnych oraz kajakowe spływy integracyjne dla firm.
Trasa Krutyń – Rosocha jest trasą typowo rzeczną i częścią wielodniowego spływu kajakowego szlakiem Krutyni.
Krótka charakterystyka trasy
Trasa Krutyń - Rosocha jest stosunkowo krótka (około 9 km , czyli około 2-3 godzin wolnego spływu + postoje), bardzo ładna, płytka (około 0,5 m) i bezpieczna. Często wybierana jest na spływy popołudniowe lub typowo relaksowe.

<h2>Stopień trudności trasy</h2>
Trasa o charakterze bardziej relaksowym niż "wyczynowym",  polecana dla rodzin z  dziećmi, osób starszych, początkujących w pływaniu kajakiem (płytka i bezpieczna) oraz osób nie dysponujących zbyt wielką ilością czasu wolnego.
