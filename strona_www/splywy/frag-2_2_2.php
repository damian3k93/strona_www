<h1>Spływ Pisą polecany jest dla kajakarzy,</h1> dla których nie jest straszny nocleg w namiocie i nie przeraża ich przygotowywanie samodzielnie posiłków.
Te niedogodności, jak również brak pól namiotowych wyposażonych w podstawowe urządzenia sanitarne, rekompensuje niewielki , a nawet znikomy ruch kajakowy.
Spływ Pisą przenosi nas wiele lat wstecz - w czasy spływów nieograniczanych okowami zakazów i nakazów, w czasy biwaków w dowolnych miejscach i czasy, kiedy każdy kajakarz musiał sobie radzić sam ze wszystkim.
Wielu kajakarzy poszukuje właśnie takich doświadczeń. Na Pisie na pewno je znajdzie.
Krótka charakterystyka spływu szlakiem rzeki Pisy
Spływ kajakowy rzeką Pisą rozpoczyna się na jeziorze Roś i kończy w Nowogrodzie.
Kajaki i uczestników, dowozi z wypożyczalni kajaków Wodniak na miejsce startu, bus wiozący również wynajęte kajaki.
Spływ rzeką Pisą, to spływ nieuregulowaną i spokojną rzeką, płynącą początkowo w otoczeniu lasów Puszczy Piskiej, a następnie wśród łąk i piaszczystych równin. Cała rzeka silnie meandruje.
Pisa jest szlakiem żeglownym i w czasie spływu można spotkać oznaczenia charakterystyczne dla szlaków żeglownych oraz płynące większe i duże jednostki, tak w górę, jak i w dół rzeki.
Spływ Pisą można podzielić na 4 łatwe i nieuciążliwe etapy z relaksowym tempem płynięcia.
Szlak rzeki Pisy pozbawiony jest niestety, infrastruktury turystycznej.
Noclegi możliwe tylko w namiotach, często na mijanych, dogodnych miejscach nie będących polami namiotowymi. Dla wielu jednak kajakarzy będzie to raczej zaleta niż wada, gdyż zwykle na takich szlakach jest bardzo znikomy, a przynajmniej niewielki ruch. Miejsc dogodnych do noclegów jest stosunkowo wiele w górnym i dolnym odcinku. Odrobinę gorzej wygląda to w środkowym biegu,  z bagiennymi i łąkowymi brzegami.
Stopień trudności spływu Pisą
Spływ Pisą jest spływem łatwym i bezpiecznym.
Pisa jest rzeką o charakterze nizinnym bez bystrzy, głazów i kłód w nurcie.
Pisą może płynąć każdy i każdy tu sobie poradzi, pod warunkiem zachowania należnej,ostrożności, gdyż mimo spokojnego nurtu i nizinnego charakteru rzeki, spotkać tam można liczne łachy, mielizny i wiry, a cała rzeka silnie meandruje.
Wszystko to może w pewnych okolicznościach stanowić niebezpieczeństwo i dlatego "ostrożności nigdy za wiele".
Na szlaku Pisy można planować rodzinne i szkolne, czy też firmowe spływy kajakowe.
