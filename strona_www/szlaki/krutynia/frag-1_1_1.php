<h2>Szlak Krutyni należy do szlaków łatwych i bezpiecznych.</h2>
Kłopoty sprawiać mogą wysokie fale na niektórych jeziorach (np. na Jeziorze Mokrym), nieliczne wypłycenia przy niskich stanach wody lub przenoski kajaków przy jazach i młynach wodnych.
Utrudnienia te nie są na tyle groźne czy poważne, by wpłynąć na kwalifikację szlaku Krutyni i zmienić ją na inną niż "łatwy i bezpieczny".
Na szlak Krutyni mogą ,w związku z tym, wybierać się praktycznie wszyscy, nawet amatorzy i rodziny z dziećmi.
Na odcinki jednak, na których przeważają jeziora, kajakarze z niewielkim doświadczeniem, powinni zabrać ze sobą kogoś, kto potrafi radzić sobie z pływaniem po takich akwenach, by zapobiec nieprzewidzianym zdarzeniom.<br>
<img src="graphics/k1.gif"/>
<h2>Krótka charakterystyka szlaku rzeki Krutyni</h2>
Szlak kajakowy rzeki Krutyni zaliczany jest do najpiękniejszych szlaków kajakowych nie tylko w Polsce, ale i w Europie.
Szlak rzeki Krutyni stanowi jeden z ciekawszych i bardziej urozmaiconych szlaków kajakowych na Mazurach i nie tylko.
Rzeka zmienia ciągle charakter. Przecinający Puszczę Piską płytki, wartki strumień, staje się z czasem nizinną urokliwą rzeczką, wijącą się wśród zarośli pełnych ptaków wodnych.Spływ kajakowy rzeką Krutynią
Na malowniczych jeziorach - a jest ich kilkanaście - można cieszyć się wiatrem i falą.
Na pokonanie całego 116 - kilometrowego szlaku Krutyni potrzeba około 9 dni.
Do dyspozycji są stanice wodne (rozlokowane co około 13 km, czyli na końcu każdego dziennego i relaksowego etapu spływu kajakowego), ośrodki wypoczynkowe, gospodarstwa agroturystyczne (niestety nieliczne), pensjonaty, nawet hotele (bardzo nieliczne) i liczne pola namiotowe.