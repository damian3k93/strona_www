<h1>Spływ Łyną</h1>
Łyna jest szlakiem dla kajakarzy nie stroniących od niewielkich trudności i wysiłku, ale ceniących mały ruch i spokój.
Łyna pozbawiona jest praktycznie bazy noclegowej i noclegi siłą rzeczy możliwe tylko w namiotach. Niesie to za sobą jednak jedną zasadniczą zaletę - na takich szlakach zwykle nie ma tłoku i często płynąć można bez niechcianego nadmiaru towarzystwa.
Do tego Łyna, będąc stosunkowo łatwym i bezpiecznym szlakiem, pozwala na wypoczynek i pełen relaks w trakcie spływu.
<br><br><img src="graphics/l1.gif"/>
<h2>Krótka charakterystyka spływu szlakiem rzeki Łyny</h2>
Spływ szlakiem kajakowym rzeki Łyny, to około 160 km lub 130 km (przy starcie w okolicach Olsztyna) do przepłynięcia jedną z najdłuższych rzek Warmii i Mazur.
Na pokonanie całej Łyny potrzebujemy około 6-8 dni.
Noclegi należy planować niestety głównie w namiotach z powodu braku wystarczającej bazy noclegowej innej niż pola namiotowe. Wielu zaprawionych w spływach kajakarzy uważa tę akurat "wadę" za zaletę, gdyż eliminuje ona masowy ruch kajakowy ze szlaku.
